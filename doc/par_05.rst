Adozione nuovi standard di riferimento
======================================

L’Agenzia per l’Italia Digitale, assunto il quadro tecnico di riferimento precedentemente illustrato, con la presente circolare:

-	adotta lo standard `Akoma Ntoso <http://docs.oasis-open.org/legaldocml/akn-nc/v1.0/>`__ [11]_, nella sua ultima versione disponibile, per sostituire il *“formato per la rappresentazione elettronica dei provvedimenti normativi tramite il linguaggio di marcatura XML”*, emanato dall’Autorità per l’informatica nella Pubblica Amministrazione con Circolare 22 aprile 2002 n. AIPA/CR/40, nonché ogni sua successiva versione;
-	adotta gli standard URNLex, ELI ed ECLI, nelle ultime versioni disponibili, per sostituire il formato finalizzato all’*“assegnazione dei nomi uniformi ai documenti giuridici”* emanato dall’Autorità per l’informatica nella Pubblica Amministrazione con Circolare 6 novembre 2001 n. AIPA/CR/35 nonché ogni sua successiva versione.

La presente circolare entra in vigore dal giorno della sua pubblicazione sul sito web dell’Agenzia per l’Italia Digitale e sostituisce le predette circolari Circolare 22 aprile 2002 n. AIPA/CR/40 e Circolare 6 novembre 2001 n. AIPA/CR/35

Sul proprio sito istituzionale L’Agenzia per l’Italia Digitale:

-	pubblica la documentazione tecnica necessaria ed utile alla conoscenza e all’applicazione dei nuovi standard adottati in forza della presente circolare;
-	rende disponibili gli strumenti open source, in corso di predisposizione da parte degli istituti di ricerca, per supportare le attività di conversione delle banche dati esistenti.

A decorrere dalla pubblicazione della presente circolare la realizzazione di ogni nuova banca dati giuridica dovrà essere effettuata secondo gli standard adottati. 

Le attività di conversione agli standard indicati delle banche dati giuridiche già esistenti dovranno essere completate entro XX mesi dalla data di entrata in vigore della presente.


.. discourse::
   :topic_identifier: 4368
   
   
.. [11] http://docs.oasis-open.org/legaldocml/akn-nc/v1.0/
